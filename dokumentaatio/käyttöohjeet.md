#FlashRep käyttöohjeet

###Yleistä

Voit sulkea ohjelman painamalla yläkulmasta löytyvää punaista rastia. Jos olet toistonäkymässä, muista tallentaa ennen ohjelman sulkemista. Mielekkäin käytäntö on kirjautua ulos ennen ohjelman sulkemista .


*	Kirjautuminen

	Kun ohjelma käynnistyy tulee näkyviin kirjautumisvalikko. Ohjelma pyytää kirjautumaan sisään tai luomaan uudet tunnukset.

	Jos olet uusi käyttäjä, valitse vasemmalta painike "Ei, haluan luoda uudet tunnukset!" ja keksi itsellesi käyttäjätunnus sekä salasana. Keksimäsi salasana on annettava kahteen kertaan. Tämän jälkeen voit luoda itsellesi tunnuksen painamalla alhaalta "Luo tunnukset"-painiketta. Jos tunnukset eivät ole vielä kenenkään käytössä, ja salasanat täsmäsivät keskenään, ohjelma hyväksyy tunnuksesi ja lisää sinut ohjelman käyttäjiin. Samalla siirryt käyttäjävalikkoon. Jos käyttäjätunnus on varattu tai salasanat eivät täsmänneet, ohjelma näyttää virheviestin.

	Jos olet käyttäjä jo entuudestaan, valitse vasemmalta painike "Kyllä, salasanani on:" ja anna käyttäjätunnuksesi sekä salasanasi. Paina "Kirjaudu"-painiketta, jonka jälkeen jos antamasi tunnus ja salasana täsmäävät, siirryt käyttäjävalikkoon. Muuten ohjelma näyttää virheviestin.

*	 Käyttäjävalikko

	Käyttäjävalikossa näet listattuna omat korttikokoelmasi. Näkymä näyttää ohjelmaa käyttävän käyttäjän tunnuksen. Ohjelma kertoo myös kuinka monta korttia kulloinkin valitussa kokoelmassa on. Ruudun oikealla sijaitsevista painikkeista voit toimia seuraavasti:

- Opiskele nyt: Ohjelma siirtyy valitsemasi kokoelman toistonäkymään
- Nimeä uudelleen: Voit antaa valitsemallesi kokoelmalle uuden nimen Ohjelma näyttää ponnahdusikkunan, jossa nimi annetaan.
- Luo uusi kokoelma: Ohjelma näyttää ponnahdusikkunan jossa se pyytää sinulta nimeä luotavalle kokoelmalle. Jos annat nimen, niin ohjelma luo kokoelmiisi uuden korttikokoelman antamallasi nimellä.
- Poista kokoelma: Ohjelma poistaa valitsemasi kokoelman listauksesta.
- Kirjaudu ulos: Ohjelma kirjaa sinut ulos käyttäjävalikosta ja palaa kirjautumisvalikkoon.

*	Toistonäkymä

	Tämä näkymä toteuttaa ohjelman varsinaisen idean. Ohjelma näyttää valitsemasi kokoelman kortteja kysymys-vastauspareissa eli niin että yhdessä kortissa on "kaksi puolta", kysymys ja vastaus. Ideana on miettiä vastausta näkyvään kysymykseen ja kun haluaa nähdä oliko oikeassa, painetaan "Näytä vastaus"-painiketta. Kun ohjelma sitten näyttää vastauksen, antaa se samalla näytille painikkeet joilla arvioidaan kysymyksen vaikeutta. Käyttäjän antaman arvion perusteella ohjelma osaa siirtää kortin otolliseen paikkaan korttitoistossa.

	Näkymä kertoo toistettavan kokoelman. Lisäksi ohjelma kertoo onko kokoelma tyhjä tai jos ei ole, niin kuinka monta korttia siinä on. Toistonäkymän käyttö toimii seuraavasti:

	Jos kokoelma on tyhjä on käytössä vain "Luo kortti"- ja "Tallenna ja palaa kokoelmavalikkoon"-painikkeet. Taas jos kokoelmassa on kortteja on aluksi näkyvillä näiden lisäksi myös "Näytä vastaus"- ja "Poista kortti"-painikkeet.

	Painikkeiden toiminnot:

	- Näytä vastaus: Näyttää vastauksen näytetylle kysymykselle ja näyttää arviointipainikkeet.
	- Luo uusi kortti: Ohjelma näyttää ponnahdusikkunan jossa se pyytää sinua antamaan kysymyksen ja vastauksen. Kun annat nämä ja painat ok, luodaan kortti antamillasi arvoilla ja se lisätään kokoelmaan.
	- Poista kortti: Ohjelma poistaa näytetyn kortin kokoelmasta.
	- Tallenna ja palaa kokoelmavalikkoon: Ohjelma tallentaa kokoelman nykyisessä tilassa ja palaa käyttäjävalikkoon. 
	HUOM TÄMÄ TÄRKEÄÄ! Jos suljet ohjelman kesken käytön tässä valikossa tallentamatta, menetät tällä hetkellä toistettavana olevaan kokoelmaan toiston aikana tehdyt muutokset.
	- Arviointipainikkeet, Helppo, Hyvä, Melko vaikea, Tosi vaikea: Arvio kysymyksen vaikeudesta. Paina sitä painiketta joka mielestäsi parhaiten kuvaa kysymyksen vaikeusastetta.
